# Smažené nudle

*(4 porce)*

## Suroviny:
- 1 plato nudlí
- 1 balení kuřecích řízků
- 1 vejce
- 1/2 cibule
- 1 ks mrkve
- 1 ks jarní cibulky nebo pórku
- 1 list čínského zelí
- Mungo klíčky (Fazolové klíčky)
- Restovaná cibulka
- Jedlá soda
- Sůl
- Rybí omáčka - 1 lžíce + 1 lžička
- Sojová omáčka - 1 lžíce
- Ústřicová omáčka - 1 lžíce
- Sezamový olej - 1/2 lžíce

## Příprava:
1. Maso nakrájíme na nudličky a naložíme do směsi oleje, soli a jedlé sody. Necháme odležet min. 2 hodiny, lépe přes noc.
2. Nakrájíme si zelí, mrkev, jarní cibulku nebo pórek a uložíme do krabičky.
3. Do malé misky si nakrájíme cibuli na smažení.
4. Do hrnečku si připravíme směs omáček.
5. Z balíku nudlí vyjmeme jedno plato, rozebereme ho na menší kousky a zalijeme vodou.
6. Do hrnečku si rozklepneme vejce a ochutíme ho jednou lžičkou rybí omáčky. Vše uložíme do lednice.

## Vaření:
1. Nudle scedíme a dáme do mikrovlnky vysušit (500W - 5 minut).
2. Připravíme si skleněnou mísu, do které budeme odkládat hotové kousky.
3. Smažíme na co největší pánvi a při vysokém výkonu (7-9). Do rozehřátého oleje vsypeme cibuli a smažíme ji do té doby, než začne mít lehce hnědé okraje. Pak ji shrneme k okraji pánve a do pánve vlijeme vejce. Necháme ho mírně propéct, a poté rozmícháme. Hotové vejce s cibulí přendáme do skleněné mísy.
4. Do pánve vsypeme kuřecí maso. Smažíme na vysokém stupni a nepřetržitě mícháme. Jakmile je maso hotové na 80%, vyklopíme ho do skleněné mísy.
5. Do pánve vložíme nudle a lehce je osmahneme. Přidáme směs omáček a důkladně promícháme. Poté přidáme obsah z mísy (maso, vejce, atd.). Vše promícháme a poté opět přesypeme zpátky do mísy.
6. Do uvolněné pánve vlijeme trochu oleje a vložíme zeleninu, kterou opět prudce osmažíme. Poté znovu přidáme směs masa, nudlí, atd. Vše spojíme dohromady. Nakonec přidáme mungo klíčky. Poté smažíme už jen max. 1-2 minuty. Hotové jídlo dochutíme restovanou cibulkou.

## Nákupní seznam:
- Instantní nudle Vimixa 500 g
- Rybí omáčka Squid Brand 300 ml
- Ústřicová omáčka Maekrua 300 ml
- Sojová omáčka houbová Lee Kum Kee 500 ml
- Sezamový olej čistý Lee Kum Kee 207 ml

Nákupní seznam: 

https://sonjh.cz/product/instantni-nudle-vimixa-500-g/ 

https://sonjh.cz/product/rybi-omacka-squid-brand-300-ml/ 

https://sonjh.cz/product/ustricova-omacka-maekrua-300-ml/ 

https://sonjh.cz/product/sojova-omacka-houbova-lee-kum-kee-500-ml/ 

https://sonjh.cz/product/sezamovy-olej-cisty-lee-kum-kee-207-ml/ 
