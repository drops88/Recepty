# Segedínský guláš

## Porce pro 3-4 lidi (velký papiňák)

### Suroviny

- vepřová plec (ramínko)
- olej na smažení
- cibule - 2 větší
- sladká paprika (koření) - 3 lžičky
- nové koření - 1 hrst
- černý pepř (kuličky) - 1 hrst
- bobkový list - 5 listů
- kysané zelí - 1 sklenice
- škrob - 3/4 hrnku na čaj
- sladká smetana na vaření (150 ml)
- ocet
- cukr
- sůl
- bílý pepř

### Příprava masa a základu na omáčku

1. Maso nakrájíme na kostky.
2. Oloupeme cibulku a nakrájíme ji nadrobno.
3. V pánvi rozpustíme olej.
4. Vhodíme cibulku a osmahneme.
5. Přidáme sladkou papriku. Smažíme pouze nejnutnější dobu, aby se rozpustila v tuku.
6. Přidáme maso a osmahneme.
7. Přidáme koření - černý pepř, bobkový list.
8. Přidáme 2 čajové lžičky soli, aby maso pustilo šťávu.
9. Promícháme a přiklopíme poklicí, aby se maso dusilo. Ohřev nastavíme na stupeň 4-5.
10. Občas maso promícháme, aby se ohřívalo rovnoměrně.
11. Dusíme cca 10 minut, dokud se nevytvoří dostatek šťávy.
12. Uvaříme konev horké vody.
13. Zelí nakrájíme na proužky.

### Vaření v papiňáku

1. Maso a šťávu přelijeme do papiňáku.
2. Zalijeme horkou vodou tak, aby maso bylo kompletně ponořené.
3. Vaříme v papiňáku 30 minut na stupeň 5.
4. Po uvaření vypneme a necháme 10 minut odstát.
5. Vodu v konvi dáme dohřát na teplotu varu.
6. Hrnek na čaj naplníme ze 3/4 škrobem a dolijeme studenou vodou. Škrob se musí dobře rozmíchat, aby v něm nebyly hrudky.

### Dokončení

1. Vypustíme páru a otevřeme papiňák.
2. Přidáme zelí a trochu láku.
3. Dolijeme horkou vodu do požadovaného množství omáčky (cca 1/2 litru).
4. Znovu dáme vařit na stupeň 5 (bez poklice).

### Dochucení omáčky

1. Přidáme bílý pepř a přisolíme.
2. Postupně přidáváme 1 lžíci cukru a 1 lžíci octa, vždy dobře zamícháme. Ocet a cukr přidáváme, dokud nejsme spokojeni s chutí.
3. Chuť je třeba nastavit o jeden stupeň víc než by měla být výsledná, protože se to do druhého dne rozleží a chuť se zjemní.
4. Přidáme smetanu.
5. Za stálého míchání omáčky přilijeme škrob. Je opravdu nutné omáčku pořádně míchat, jinak se škrob zdrcne uprostřed hrnce do bílé hroudy.
6. Uvedeme do varu a vaříme max. 1 minutu, pak vypneme.
