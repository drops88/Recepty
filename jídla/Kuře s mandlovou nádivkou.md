# Kuře s mandlovou nádivkou

## Suroviny:
- Celé kuře - 1 ks
- Máslo - 150 g
- Mandle - 100 g
- Vejce - 4 ks
- Žemle - 4 ks
- Mléko
- Strouhanka
- Muškátový květ
- Máslo
- Sůl

## Příprava nádivky:
Změklé máslo utřeme a postupně k němu přimícháme:
- 1 celé vejce a 3 žloutky
- Nakrájené žemle zvlhčené mlékem
- Špetku muškátového květu
- Nasekané mandle
- Sůl

Podle potřeby zahustíme strouhankou.

## Postup:
1. Kuře omyjeme, nasolíme a naplníme nádivkou. Ze zbytku nádivky můžeme udělat koule, které upečeme spolu s kuřetem v pekáčku. Aby nádivka nevytékala, uzavřeme plnící otvor špejlí nebo sešijeme.
2. V pekáči rozpustíme máslo. Vložíme naplněné kuře prsíčky nahoru. Pečeme v troubě vyhřáté asi na 180 stupňů do měkka a do zlatova. Během pečení kuře podléváme horkou vodou a přeléváme vypečenou šťávou.
