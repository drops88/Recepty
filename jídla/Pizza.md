# Pizza

## Suroviny:

### Těsto:
- 1 kg hladké mouky
- 1 kostka droždí
- 1/2 litru vlažné vody
- 2 lžíce oleje extra virgin
- 1 lžíce soli

### Rajčatová polpa:
- 300 g loupaných rajčat v plechovce
- 1 lžička cukru
- špetka soli
- 1 lžíce oleje extra virgin

### Obloha:
- 300 g mozzarelly
- pár lístků bazalky
- salám
- šunka
- žampióny
- vejce
- ančovičky
- ...

## Postup:
1. Těsto se zadělává den předem. Ve středně velké misce rozpustíme droždí ve vodě. Přidáme mouku a sůl a vše důkladně promísíme. Teprve nyní, když nám mouka pojala veškerou vodu, můžeme přidat olivový olej. Na pracovní desce uhněteme saténově hladké těsto. Hotové těsto je středně tuhé, neroztékavé konzistence. Těsto naporcujeme a vyválíme tři těstové koule, které dáme na velký talíř. Potřeme je olejem a zabalíme do igelitové fólie, aby neosychaly. Vložíme do lednice a necháme odpočinout 24 hodin.
2. Druhý den těsto vyndáme a necháme odležet min. 1 hodinu, aby získalo pokojovou teplotu. Zapneme troubu a necháme ji rozehřát na 250°C.
3. Připravíme si rajčatovou polpu. V míse rozmixujeme loupaná rajčata, ochutíme solí, kapkou olivového oleje a lžící cukru.
4. Pomocí válečku nebo ručně z těsta vyválíme kulatou placku. Placku dáme na pečící plech vymazaný olivovým olejem nebo na pečící papír.
5. Potřeme ji rajčatovou polpou, ozdobíme plátky mozzarelly a lístky bazalky. Přidáme ostatní suroviny. Na jednu polovinu můžeme přidat ještě filátka ančoviček (pizza Napoletana). Vše zakápneme olivovým olejem.
6. Pečeme v troubě 10-15 minut. Okraje těsta musí být upečené do zlatova. Během pečení troubu neotevíráme, aby neunikalo teplo. Po upečení urychleně spotřebujeme.
