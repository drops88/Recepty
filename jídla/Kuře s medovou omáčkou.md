# Kuře s medovou omáčkou

## Suroviny:
- Kuřecí prsa - 3 ks
- 1/4 hrnku hladké mouky
- 1/3 hrnku medu nebo javorového sirupu
- kousek másla nebo 3 lžíce olivového oleje
- 1,5 lžíce jablečného octa
- 1 lžíce sójové omáčky
- 4-5 stroužků česneku
- Pažitka
- Sůl a pepř

## Postup:
1. Kuřecí prsa na vrchní straně naříznu křížem jako když se opékají špekáčky. Osolím a opepřím z mlýnku.
2. Na pánvi rozehřeji máslo nebo olivový olej. Maso obalím v mouce a oklepu přebytečnou mouku. Obalené maso vložím do pánve nakrájenou stranou nahoru. Smažím po obou stranách 2-3 minuty dokud maso nezíská zlatavou barvu.
3. Na prkýnku rozdrtím a nakrájím stroužky česneku. Do pánve přidám malý kousek másla a do něj vmíchám česnek nakrájený na drobné kousky.
4. Přidám med, sójovou omáčku a jablečný ocet. Zvýším teplotu a počkám, dokud se omáčka nezačne vařit. Nechám ji vařit jednu minutu a pak teplotu opět stáhnu na minimum.
5. Maso ozdobím pažitkou. Hotovo.
