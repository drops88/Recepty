# Tortellini con Polo

## 4 porce

### Ingredience

- cibule - 2 ks
- žampiony – 1/2 malého balení
- krůtí prsní řízky – 0,4 kg
- smetana - 1/2 krabičky
- strouhaný tvrdý sýr Parmezán – 1/2 balení
- chlazené tortelliny se sýrem – 1 balení
- sojová omáčka - 1 lžíce
- červené víno – hrneček na kafíčko
- hladká mouka - do hlubokého talíře
- olej
- bazalka
- černý pepř
- sůl

### Postup

1. Tortellini uvaříme v osolené vodě do měkka (15-20 minut).
2. Prsní řízky nakrájíme na malé kousky, zaprášíme moukou a ponecháme v plastové krabici.
3. Do další krabice si nakrájíme cibuli a žampiony.
4. V hluboké pánvi rozpálíme olej. Maso osmahneme do lehce hnědé barvy, a pak ho přendáme zpět do krabice.
5. Místo masa do pánve nasypeme cibuli a žampiony a osmahneme je.
6. Přidáme červené víno a smetanu. Necháme prohřát, dokud se víno nezačne blížit varu.
7. Vrátíme zpět maso, přidáme tortellini. Přidáme sojovou omáčku, černý pepř a sůl.
8. Prohříváme na nízkou teplotu cca 30 minut bez pokličky.
9. Posypeme bazalkou a parmezánem. Promícháme, dochutíme - sůl, pepř.
