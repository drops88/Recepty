# Svíčková omáčka

**Porce pro 2-4 lidi**

## Suroviny:
- Maso "Falešná svíčková" - 1,5 kg
- Špek - 1/4 kg
- Smetana na vaření - 150 ml
- Mrkev - 1
- Petržel - 1
- Celer - 1/2
- Cibule - 2
- Nové koření (kuličky) - hrst
- Černý pepř celý (kuličky) - hrst
- Bobkový list - 2 listy
- Ocet - 4 lžíce
- Olej - 3 lžíce
- mletý pepř, sůl

### Nálev:
- 1 litr vody
- 4 lžíce octa, mletý pepř a sůl
- zelenina (nakrájet!)
- sítko na čaj s kořením: nové koření, celý pepř a bobkový list

Ohřejeme do varu, odstavíme a necháme vychladnout.

## Maso:
1. Maso nakrájíme na bloky dlouhé 10 cm.
2. Ztuhlý špek nakrájíme na tyčky stejné délky.
3. Díry do masa se nejlépe dělají úzkým nožem a pak prstem.
4. Maso prošpikujeme a vložíme do plastové mísy dostatečně velké.
5. Zalijeme nálevem a uložíme do lednice na 2-3 dny.

### V den vaření:
1. Naložené maso vyndáme z lednice.
2. Nálev slijeme a dáme stranou, maso ponecháme v nádobě.
3. Na pánvi si rozděláme trochu oleje.
4. Maso osmahneme ze všech stran, aby se zatáhlo a nepouštělo šťávu. Potom maso vložíme do pekáče.
5. Přidáme zeleninu z nálevu, asi 1/4 vody z nálevu a trochu oleje.
6. Pečeme 3 hodiny při teplotě 180 stupňů. Během pečení maso obracíme a poléváme výpekem.
7. Zbytek vody z nálevu převaříme v hrnci a dáme zchladnout.
8. Po upečení maso přendáme do jiné nádoby a necháme zchladnout. Výpek z masa se zeleninou a převařená voda z nálevu poslouží jako základ omáčky.
9. Když maso zchladne, nakrájíme ho na plátky. Jednu porci sníme, druhou zalijeme omáčkou a uložíme do lednice.

## Omáčka:
1. Základem je výpek z masa a zelenina z pekáče.
2. Vše nalijeme do mixéru a rozmixujeme.
3. Přidáme smetanu.
4. Dochutíme cukrem, citrónovou šťávou a solí.
