# Krkovice s pepřovou omáčkou

**4 porce**

## Suroviny na maso a přílohu:
- Vepřová krkovice - 1 kg
- větší brambory - 4 ks
- olivový olej - 4 lžíce
- zakysaná smetana - 1 balení
- čerstvá pažitka - 1 snítka
- pár lístků bazalky
- sůl, pepř

## Suroviny na pepřovou omáčku:
- zelený pepř v nálevu - 1/2 skleničky á 60 g
- smetana ke šlehání - 1 balení
- masox - 1 kostka
- bílé víno - 100 ml
- malá cibule - 1 kus
- olej nebo kousek másla

## Postup:

### Maso a příloha:
1. Brambory ve slupce dobře omyjeme a potřeme olivovým olejem.
2. Rozložíme na plech + pečící papír a pečeme 1 hodinu při teplotě 170 stupňů Celsia.
3. Upečené brambory rozřízneme uprostřed do kříže. Do řezu vložíme zakysanou smetanu s nakrájenou pažitkou. Před podáváním ozdobíme bazalkou.
4. Maso vyndáme z lednice 1/2 hodiny před přípravou. Gril necháme rozehřát alespoň 1/4 hodiny předem.
5. Očistěné steaky osolíme a potřeme olivovým olejem. Pečeme na grilu 4 - 6 minut z každé strany.

### Omáčka:
1. Na pánvi usmažíme nadrobno nakrájenou cibulku.
2. Přidáme celý pepř a zahříváme další dvě minuty.
3. Mezitím si v horké vodě rozpustíme kostku masoxu. Masox s vodou přidáme do pánvičky.
4. Přilijeme víno a čtyři minuty povaříme.
5. Nakonec přilijeme smetanu a vaříme do zhoustnutí omáčky.
