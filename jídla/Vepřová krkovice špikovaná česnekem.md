# Vepřová krkovice špikovaná česnekem (Pohlreich)

## Suroviny:
- vepřová krkovice vcelku 1 kg
- 1 ks cibule
- 4 stroužky česneku
- Dijonská hořčice
- olivový olej
- rozmarýn
- tymián
- sůl-mlýnek
- pepř-mlýnek
- alobal

## Postup:
1. Zapneme troubu na teplotu 170°C. Nachystáme si pruh alobalu, mísu na pečení, hluboký talíř, papírové utěrky, hořčici, sůl a pepř.
2. Cibuli nakrájíme na větší kousky, tymián a rozmarýn na drobno. Maso prošpikujeme česnekem.
3. Vložíme do hlubokého talíře, vydatně osolíme a opepříme. Ze všech stran omatláme hořčicí. Posypeme rozdrceným kořením. Opláchneme si ruce.
4. Na pruh alobalu kápneme trochu olivového oleje a nasypeme trochu cibule. Položíme maso a zasypeme ho cibulí. Zatáhneme alobal, vložíme do pečící mísy a dáme péct.
5. Pečeme 1,5 hodiny. Po upečení vybalíme z alobalu. Výpek uvnitř použijeme jako zálivku.

### Příloha:
- brambory
- zelí na sladkokyselo
