# Kuřecí rizoto s kukuřicí a hráškem

## 4 porce

### Ingredience

- kuřecí stehno - 2 ks
- jasmínová rýže - 1 hrnek „Káťa a Škubánek“
- sterilovaná kukuřice - 1 konzerva
- sterilovaný hrášek - 1 konzerva
- eidam
- mletá sladká paprika
- sůl
- mletý pepř

### Postup

1. Jasmínová rýže při vaření hodně nabyde. Pro 6 porcí jídla stačí 1 hrnek „Káťa a Škubánek“. Rýži propláchneme a uvaříme ve slané vodě ochucené bujónem. Vaříme cca 6 minut.
2. Kuřecí stehna uvaříme ve slané vodě. Z uvařených stehen obereme maso a nakrájíme ho na malé kousky, které osolíme a opepříme.
3. Poté dáme kuřecí kousky na pánev s olejem a orestujeme. Přidáme sladkou papriku, sůl a pepř podle chuti.
4. Nakonec přidáme směs kukuřice a hrášku. Uvařenou rýži promícháme se směsí kuřecích kousků a zeleniny.
5. Kuřecí rizoto s kukuřicí a hráškem můžeme posypat strouhaným eidamem či nivou. Jako příloha se hodí salátová okurka.
