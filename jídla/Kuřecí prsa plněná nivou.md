# Kuřecí prsa plněná nivou

## Suroviny:
- asi 100 g sýru Niva (podle velikosti kuřecích prsou)
- 4 ks kuřecí prsa s kůží
- 1/4 lahvičky sušených rajčat
- olivový olej
- 4 stroužky česneku
- 100 g řapíkatého celeru
- 1 cibule
- 100 g cukety
- 100 g červené papriky
- sůl, pepř, bazalka, rozmarýn
- párátka nebo špejle

## Postup:
1. Zapneme troubu na 160 stupňů a připravíme si maso. Do těla kuřecího prsa vyřízneme kapsu, a do ní vložíme sýr, sušená rajčata a trochu bazalky. Volitelně lze přidat plátek šunky a plátek anglické slaniny. Kapsu uzavřeme špejlí nebo párátky. Konce špejlí olámeme tak, aby nevyčnívaly ven. Kuře by pak nešlo položit na pánev.
2. Na pánvi rozpálíme trochu olivového oleje. Vložíme maso, a postupně ho necháme na všech stranách zatáhnout. Maso přendáme do skleněné mísy, osolíme a opepříme. Vložíme do vyhřáté trouby, a pečeme při teplotě 160 stupňů po dobu 8-10 minut (podle objemu).
3. Mezitím si připravíme zeleninu. Do misky nakrájíme cibuli, česnek, cuketu, papriku a řapíkatý celer. Nakrájenou zeleninu nasypeme do pánve a přidáme 2 lžičky sušených rajčat. Poté asi 3 minuty restujeme.
4. Hotové maso vytáhneme z trouby. Maso přendáme na talířek a do pečící mísy nalijeme trochu vody. Vzniklou šťávu přelijeme do pánve se zeleninou, a vše dobře promícháme. Nakonec zeleninu osolíme a opepříme. Podáváme maso + zeleninu.
