# Studený těstovinový salát

## 4 porce

### Ingredience

- čínské zelí - 1/3 ks
- salátová okurka - 1/3 ks
- barevná paprika - 3 ks
- cibule - 1 ks
- kuřecí prsa - 250 g
- točený salám - 100 g
- majonéza - 2 lžíce
- eidam - 100 g
- vejce natvrdo - 1 ks
- těstoviny - 300 g
- olivový olej - 1 lžička
- koření na pečené kuře - 1 lžička
- mletý černý pepř
- sůl

### Postup

1. Těstoviny uvaříme ve slané vodě. Uvařené těstoviny scedíme a necháme vychladnout.
2. Kuřecí prsa si nakrájíme na malé kousky, osolíme, okořeníme např. kari kořením. Na rozehřáté pánvi s olejem maso opečeme.
3. Vychladlé těstoviny i maso smícháme s na kostičky nakrájeným sýrem, salámem, uvařeným vejcem, cibulí a veškerou zeleninou.
4. Podle chuti salát osolíme, opepříme, přidáme trochu majonézy a zakápneme olejem.
5. Hotový těstovinový salát dáme vychladit do ledničky. Podáváme za studena.
