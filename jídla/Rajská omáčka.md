# Rajská omáčka

**2-4 porce (velký papiňák)**

## Suroviny:
- cibule - 1 větší
- Hovězí maso kližka - 1,2 kg
- Jihočeské máslo (82% mléčného tuku) - 1/3 kostky
- hladká mouka - 4 polévkové lžíce s kopečkem
- rajčatový protlak - 1 sklenice
- citrónová šťáva + kousek kůry
- anýz
- fenykl
- hřebíček
- hořčičné semínko
- tymián
- mletý pepř černý
- mletá skořice
- cukr - 2 lžíce
- sůl

## Maso:
1. Oloupeme cibuli. Do velkého papiňáku vložíme maso, cibuli, 3 lžičky soli. Vaříme 1,5 hodiny dle návodu zde: Jak uvařit maso v papiňáku.
2. Uvařené maso vyndáme do skleněné misky a necháme zchladnout - bude se lépe krájet. Vodu v hrnci necháme -> použijeme ji pro přípravu omáčky.

## Omáčka:
1. Uvaříme si konvici vody. Vodu z masa zapneme a necháme vařit na stupeň 5. Připravíme jíšku dle návodu zde. Omáčka se vaří jako pokračování jíšky ve stejném hrnci.
2. Vodu z masa pomalu přimícháme do jíšky. Přidáme 1,5 litru horké vody z konvice. Vodu přiléváme pomalu a za stálého míchání. Hotovou směs necháme vařit na stupeň 5.
3. Přidáme rajčatový protlak. Přidáme koření: anýz, fenykl, hořčičné semínko - od všeho 1 hrst. Hřebíček - 1/2 hrsti, mletá skořice - na špičku lžičky. Mletý černý pepř - 1/3 toho, co skořice.
4. Přidáme cukr (2 lžíce) a přisolíme. Vaříme 20 minut na stupeň 5, aby se chutě všech přísad spojily dohromady. Vypneme a necháme 10 minut odpočinout.
5. Přes jemný cedník omáčku přelijeme do jiného hrnce. Původní hrnec vymyjeme, a pak do něj vrátíme zcezenou omáčku.
6. Provedeme konečné dochucení - cukr, citrónová šťáva, sůl. Teprve když je omáčka dochucená, přidáme do ní maso.
