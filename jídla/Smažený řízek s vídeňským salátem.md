# Smažený řízek s vídeňským salátem

## Řízek:

### Suroviny:
- vepřová kýta nebo krkovice
- hladká mouka
- vejce
- strouhanka
- olej

### Postup:
1. Maso nakrájím, po obou stranách naklepu, osolím a opepřím. Pak ho postupně obalím v kombinaci mouka, vajíčko a strouhanka. Pak ho můžu nechat chvíli odpočinout, ale nemusím.
2. Do pánve naliju dostatečně vysokou vrstvu oleje a nechám ho rozpálit. Pak do něj postupně vkládám řízky a smažím po obou stranách. První kusy trvají déle, pak už to jde rychle. Proto je lepší nikam neodcházet a hlídat, abych je nepřipálil.
3. Osmažené řízky položím na papírovou utěrku, aby z nich vykapal nepotřebný olej.

## Salát:

### Suroviny:
- Brambory
- cibule
- pažitka
- ocet
- olivový olej
- cukr moučka
- plnotučná hořčice
- med
- pepř
- sůl

### Postup:
1. Brambory uvařím ve slupce. Doba vaření je cca 15 minut podle množství. Po uvaření vyliju z hrnce horkou vodu a brambory propláchnu ve vodě studené. Nechám v hrnci trochu vody, aby byly ponořené. Budou se lépe loupat.
2. Pak je oloupu, nakrájím na plátky a dám stranou.
3. Připravím si zálivku. Začnu tím, že si uvařím asi 1 hrnek vody a jednu kostku hovězího bujónu (může být i jiný druh). Naliju ho do kameninové misky, a pak postupně přidám jednu lžíci medu, jednu lžíci olivového oleje, dvě lžíce octa, dvě lžíce cukru moučka, jednu nakrájenou cibuli, trochu pepře a soli. Důkladně promíchám.
4. Přidám na drobnou nasekanou pažitku v množství asi tak jedna dlaň. Zálivku vyliju do teplých brambor a zamíchám.
