# Polévka Boršč

## Porce
6 porcí

## Suroviny
- brambory
- zelí
- cibule
- mrkev
- červená řepa
- česnek
- kopr
- petržel
- maso na polévku s kostí
- rajský protlak
- zakysaná smetana
- celý pepř
- bobkový list

## Postup
1. Vaříme v hrnci 2 - 2,5 l. Hovězí s kostí umyjeme ve studené vodě, vložíme do hrnce, zalijeme studenou vodou a dáme vařit.
2. Po vícenásobném vzkypění stáhneme teplotu, sebereme z vývaru pěnu. Osolíme, pak vaříme na mírném ohni asi 1,5 hodiny.
3. 10 - 15 minut před koncem vaření vývaru přidáme celý pepř a bobkový list.
4. Vyjmeme maso, vývar přecedíme. Maso musí být měkké, rozebereme ho rukama na vlákna asi 2 - 3 cm dlouhé.
5. Kousky masa vložíme zpět do vývaru a přidáme větší teplotu. Když se nechcete s masem dlouho trápit, můžete nakrájet na kostky.
6. Nakrájíme brambory na kostky 2 x 2 cm a vložíme do vývaru. Zase po vzkypění stáhneme teplotu a necháme vařit asi 15 minut.
7. Zelí nakrájíme na nudličky, přidáme do hrnce a zvýšíme teplotu. Když se voda začne vařit, teplotu znovu stáhneme. Necháme vařit na mírném ohni.
8. Zatímco se nám brambory a zelí vaří, připravíme si ostatní zeleninu. Cibuli nakrájíme na menší kostky, mrkev a červenou řepu oškrábeme a nastrouháme.
9. Na pánvi osmažíme cibuli dozlatova, pak přidáme mrkev. Necháme trochu osmažit. Pak přidáme nastrouhanou červenou řepu. Ještě trochu vše smažíme.
10. Z hrnce, kde se vaří brambory se zelím, vezmeme 2 naběračky vývaru a přidáme ho do pánve. Trochu osolíme, opepříme, přidáme rajský protlak, vše pečlivě promícháme a necháme dusit doměkka.
11. Po změknutí řepy celou zápravu z pánve dáme do hrnce a zvýšíme teplotu. Pozor! Po vzkypění vaříme boršč jen 2 minuty a pak hned vypneme.
12. Přidáme drcený česnek a promícháme. Boršč přikryjeme pokličkou a necháme stát asi 15 minut.
13. Podáváme se zakysanou smetanou, nasekaným koprem a petrželkou.
