# Dort Crema Mascarpone

### Pomůcky a suroviny

- Forma na dort 20 cm
- Elektrický šlehač

### Korpus

- 230 g hladké mouky
- 230 g cukru krupice
- 5 vajec
- 3 lžíce bílého jogurtu
- 1 lžíce rostlinného oleje
- 1 lžička jedlé sody
- 1/2 lžičky soli

### Krém

- 1 kelímek sýra Mascarpone (240 g)
- 2 kelímky 31% smetany ke šlehání (2x200 g)
- 1 sáček Smetafixu nebo dvě kávové lžičky škrobu
- 120 g cukru krupice

### Postup - Krém

1. Nejprve si připravíme škrobovou pastu na zahuštění krému. Do malého hrnku nalijeme po dně vody a vsypeme Smetafix nebo škrob. Rozmícháme na tekutou pastu. Podle potřeby doplníme škrob nebo vodu. Je lepší pastu umíchat raději řídkou než tuhou, protože jinak se v krému vytvoří hrudky.
2. Nyní si připravíme základ krému. Do skleněné mísy vyklopíme krabičku sýra Mascarpone. Poté na několikrát přidáme cukr, smetanu a škrobovou pastu. Promícháme lžicí a nakonec metlovým šlehačem šleháme do té doby, dokud krém není dostatečně pevný a hladký. Hotový krém přeložíme do plastové mísy, zakryjeme víčkem a uložíme do lednice.

### Postup - Korpus

1. Troubu nastavíme na horní a dolní ohřev, a necháme ohřát na 180 stupňů. Připravíme si dortovou formu a pečicí papír. Formu rozložíme, dno zakryjeme pruhem papíru, a znovu složíme. Stěny namázneme máslem a vysypeme hladkou moukou.
2. Do plastové misky si připravíme směs mouky, soli a sody. Vezmeme 5 vajec a oddělíme bílky od žloutků. Bílky vyklepneme do větší skleněné mísy, žloutky do bílé porcelánové misky. Bílky vyšleháme metlovým šlehačem na sníh. Šleháme tak dlouho, dokud sníh nezačne pěnit. Přidáme jogurt, žloutky, olej a cukr. Znovu prošleháme.
3. Nakonec do našlehaného sněhu vmícháme moučnou směs. Přidáváme pomalu, na několikrát, aby se v těstu nevytvořily hrudky. Hotové těsto přelijeme do dortové formy a vložíme do trouby. Pečeme 30 minut při teplotě 180 stupňů nebo 50 minut při teplotě 150 stupňů. Pomocí špejle otestujeme, zda je těsto dostatečně propečené. V případě potřeby pečeme dalších 5-10 minut. Formu s hotovým těstem odložíme stranou, aby vychladlo.

### Kompletace dortu

1. Vychlazený korpus položíme na stolovou desku a dlouhým nožem vodorovně rozkrojíme na tři pláty.
2. První plát korpusu položíme na tácek nebo dortovou podložku a potřeme tenkou vrstvou marmelády. Přiklopíme druhým plátem, lehce přimáčkneme, a potřeme tlustou vrstvou krému. Přiklopíme třetím plátem, který opět potřeme vrstvou krému.
3. Složený dort smáčkneme a urovnáme tak, aby držel pohromadě. Zbytek krému rozetřeme na boky a vršek. Ozdobíme ovocem (jahody, borůvky).
4. Hotový dort uložíme do lednice a necháme alespoň půl dne odležet.
