# Jablkový závin

## Množství: 4 šišky

### Suroviny

- Listové těsto (nejlépe chlazené, lze použít i mražené)
- Jablka (10-12 ks)
- skořice
- sladidlo nebo moučkový cukr
- vanilkový cukr
- rozinky
- ořechy
- strouhanka
- 2 vejce

### Postup

1. Zapnu troubu a nechám ji ohřát na teplotu 200 stupňů.
2. Nachystám si plech a na něj list pečicího papíru.
3. Jablka nastrouhám nahrubo i se slupkou.
4. Ořechy a rozinky nakrájím na drobné kousky.
5. V misce smíchám 1 lžičku sladidla nebo 3 lžičky moučkového cukru, 1 lžičku skořice, rozinky a ořechy.
6. Hotovou směs přimíchám do nastrouhaných jablek.
7. Vejce vyklopím do hrnku a rozšlehám.
8. Listové těsto rozválím na placku ve tvaru obdélníka.
9. Ve středu placky vytvořím chodníček ze strouhanky, a na něj pak kladu náplň z jablek.
10. Přeložím jeden okraj, potřu ho vejcem.
11. Přeložím druhý okraj a opět potřu vejcem.
12. Ostrým nožem provedu kolmé řezy, které usnadní krájení hotového výrobku.
13. Peču dva kusy najednou, zhruba 16 minut.
14. Pak otočím plech o 180 stupňů a peču další 2-4 minuty podle barvy.
15. Po vytažení z trouby pocukruji vanilkovým cukrem.
