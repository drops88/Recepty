# Jablkový závin

## Množství: 4 šišky

### Suroviny

- Listové těsto (nejlépe chlazené, lze použít i mražené)
- Jablka (asi 1,5 kg)
- skořicový cukr (2 sáčky)
- moučkový cukr
- rozinky
- ořechy
- strouhanka
- 2 vejce

### Postup

1. Zapnu troubu a nechám ji ohřát na teplotu 200 stupňů. Nachystám si plech a na něj list pečicího papíru.
2. Jablka nastrouhám nahrubo i se slupkou. Ořechy a rozinky nakrájím na drobné kousky.
3. V misce smíchám dva sáčky skořicového cukru, 2-4 lžíce moučkového cukru, rozinky a ořechy. Hotovou směs přimíchám do nastrouhaných jablek.
4. Vejce vyklopím do hrnku a rozšlehám. Listové těsto rozválím na placku ve tvaru obdélníka.
5. Ve středu placky vytvořím chodníček ze strouhanky, a na něj pak kladu náplň z jablek.
6. Přeložím jeden okraj, potřu ho vejcem. Přeložím druhý okraj a opět potřu vejcem.
7. Ostrým nožem provedu kolmé řezy, které usnadní krájení hotového výrobku.
8. Peču dva kusy najednou, zhruba 20 minut. Po dvaceti minutách vyndám z trouby a znovu potřu vejcem.
9. Peču další 3-5 minut podle stavu a barvy. Po vytažení z trouby pocukruji práškovým cukrem.
