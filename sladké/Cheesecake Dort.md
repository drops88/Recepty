# Cheesecake Dort

### Pomůcky

- Forma na dort 20 cm
- Metlový šlehač
- Metlička na šlehání

### Příprava

1. Zapnu troubu a nechám ji ohřát na 150 stupňů. Připravím si dortovou formu a pečicí papír. Podle formy vystřihnu z papíru kruh a vložím ho na dno formy. Na stěny nemusím dávat nic.

### Korpus

- 5 vajec
- 5 polévkových lžic cukru krupice
- 5 polévkových lžic hladké mouky
- špetka soli

1. Vezmu 5 vajec a oddělím bílky od žloutků. Žloutky odložím stranou. Do bílků přidám špetku soli a pak je rozšlehám metlovým šlehačem na sníh tak dlouho, než začne pěnit.
2. Přidám 5 lžic cukru krupice a znovu šlehám, dokud neztuhne. Přidám žloutky a znovu šlehám.
3. Do misky si odměřím 5 lžic hladké mouky a postupně ji vmíchám do našlehaného sněhu. Metličkou to míchám, aby se mi neudělaly cucky.
4. Hotové těsto přeliju do dortové formy a vložím do trouby. Při teplotě 150 stupňů peču 50 minut. Pomocí špejle otestuju, zda je těsto dostatečně propečené. V případě potřeby ho peču dalších 5-10 minut.
5. Formu s hotovým těstem odložím stranou, aby vychladlo. Mezitím si připravím krém.

### Krém

- 1 kelímek sýra Mascarpone (240 g)
- 2 kelímky 31% smetany ke šlehání (2x200 g)
- 2 sáčky ztužovače smetany Dr.Oetker
- 10 polévkových lžic cukru krupice (120 g)

1. Do skleněné mísy vyklopím krabičku sýra Mascarpone a projedu ho metlovým šlehačem.
2. Přidám 10 lžic cukru krupice a dva kelímky smetany. Opět projedu metlovým šlehačem.
3. Přidám dva sáčky ztužovače smetany a šlehám, dokud krém není dostatečně pevný.

### Kompletace dortu

1. Před zahájením práce musí být těsto chladné, ne horké. Připravím si kulatý talíř, na kterém bude dort usazen.
2. Kulatým nožem těsto obtáhnu dokola, aby se oddělilo od formy. Poté formu rozevřu a vyjmu těsto ven.
3. Velkým nožem korpus rozříznu na dvě půlky. Horní půlku prozatím dáme stranou.
4. Spodní půlku oddělím ode dna formy a pečicího papíru. Vnější stranu, tj. tu, která byla připlácnutá na pečicí papír, lehce potřu krémem. Poté ji usadím na kulatý talíř, a to namazanou stranou dolů.
5. Druhou stranu nejprve namažu slabou vrstvou marmelády, a poté na ni nanesu silnou vrstvou krému (zhruba jednu půlku z celkového množství).
6. Druhou půlku krému použiju na začištění boků a pomazání vnější strany dortu.
