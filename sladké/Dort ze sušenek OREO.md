# Dort ze sušenek OREO

### Suroviny

- 28 ks sušenek
- prášek do pečiva
- 1 hrnek mléka

### Postup

1. Sušenky rozeberu na jednotlivé díly a dám zvlášť kousky pečiva a krému.
2. Kousky pečiva vložím do Ziploc sáčku a uzamknu. Paličkou na maso to pečivo rozmlátím na drobné kousky a poté vsypu do plastové misky.
3. Přidám lžičku prášku do pečiva a zamíchám. Přidám hrnek mléka a míchám tak dlouho, dokud se prášek nerozpustí na těsto.
4. Krém vložím do stejného sáčku jako pečivo a taky ho rozemelu na drobno. Poté obsah sáčku vsypu do misky s těstem a zamíchám. Nechám chvíli odpočinout a pak znovu promíchám.
5. Vezmu hrnec se silnou stěnou a vymažu ho olejem. Z pečicího papíru vystřihnu kolo, které vložím na dno hrnce. Pak tam naliju těsto.
6. Hrnec s těstem přiklopím pokličkou a postavím na kamna. Nechám péct asi 40 minut na nízkou teplotu. Testuji pomocí špejle. Těsto je pečené, když se špejle nelepí a vyjede suchá.
7. Upečený dort vyklopím na dřevěné prkénko.

### Čokoládová poleva

- 1 kelímek smetany (150 ml)
- miska hořké čokolády

1. Jeden kelímek smetany ohřeju a smíchám s miskou hořké čokolády. Nechám prohřát, a poté rovnoměrně naliju shora na dort.
2. Krouživými pohyby se snažím rovnoměrně pokrýt celou horní plochu. Stékající čokoláda by měla pokrýt boky.
3. Nechám lehce zaschnout, a poté ozdobím strouhanou čokoládou.
