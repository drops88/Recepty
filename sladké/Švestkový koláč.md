# Švestkový koláč

### Suroviny

- švestky
- 2 hrnky hladké mouky
- 1 hrnek cukru krystal
- 2 vejce
- 1 prášek do pečiva
- 1 malý jogurt
- 3/4 kelímku oleje
- kousek másla

### Postup

1. V plastové míse smíchám mouku, cukr a prášek do pečiva. Přidám vejce, jogurt a olej. Rozmíchám do těsta a nechám odpočinout asi hodinu.
2. Zapnu troubu na 180 stupňů. Připravím si drobenku. Na pánvi rozpustím asi 2 cm másla a nasypu do něj espresso hrnek cukru. Rozmíchám.
3. Potom postupně přisypu espresso hrnek hladké mouky. Utřu do sypka a rozeberu žmolky. Pak odstavím a nechám vychladnout.
4. Švestky omyju, vypeckuju a rozkrájím na půlky.
5. Na plech natáhnu pečicí papír a posypu ho moukou. Těsto vypatlám z nádoby a v ruce vymodeluju cosi jako šišku. Tu plácnu na plech a roztáhnu do plochy.
6. Nasázím švestky na těsto a posypu drobenkou.
7. Peču v troubě na 180 stupňů po dobu 25-30 minut.
8. Po upečení sejmu z plechu a přeložím na prkénko nebo tác.
