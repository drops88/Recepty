# Jahodový koláč

### Suroviny

- 200 gramů mouky
- 40 gramů škrobu
- 40 gramů cukru
- 3 vejce
- zakysanou smetanu
- 30 mililitrů slunečnicového oleje
- vanilkový cukr
- prášek na pečení
- půl kila jahod

### Postup

1. Jahody si nejprve důkladně omyjeme. Následně každou z jahod nakrájíme na poloviny nebo na čtvrtiny.
2. V misce si mezitím pomocí ručního šlehače rozšleháme 3 vaječné bílky a cukr. Šleháme do té doby, dokud se neobjeví hutný sníh. Oblíbeným trikem kuchařů je, po dostatečném vyšlehání obrátit mísu vzhůru. Sníh by v ní měl držet, neměl by se ani hnout.
3. Do vzniklého sněhu následně přidáme zakysanou smetanu, slunečnicový olej a vanilkový cukr.
4. V další misce si smícháme mouku, prášek do pečiva a škrob. Jakmile máme sypké suroviny promíchané, pomalu a za stálého míchání je nasypeme do misky se sněhem. Vznikne nám tak výsledné těsto.
5. To si rozdělíme na dvě poloviny. Půlku těsta nalijeme do připravené formy na dort, kterou jsme si důkladně vymastili máslem. Na povrch potom pokládáme jednotlivé jahody. I těch si polovinu schováme pro pozdější použití.
6. Takto připravený koláč vložíme na 10 minut do trouby předehřáté na 180 stupňů.
7. Po 10 minutách koláč vyndáme, nalijeme na něj zbývající těsto a vrchol koláče ozdobíme zbytkem jahod.
8. Nyní máme celý dort hotov a pečeme ho po dobu 35 minut v troubě s teplotou 170 stupňů.
9. Po uplynutí doby koláč vyndáme a necháme vychladnout. Před servírováním ho ještě můžeme posypat malým množstvím moučkového cukru.
