# Ledový čaj

## Ice Tea Peach
### Suroviny
- 4 pytlíčky zeleného čaje s příchutí broskve
- 1 pytlíček mátového čaje
- broskvová šťáva
- cukr
- citronová šťáva
- voda

### Postup
1. Všechnu vodu přivedeme k varu. Vypneme a vložíme 4 pytlíčky zeleného čaje s příchutí broskve a 1 pytlíček mátového. Necháme 10 - 15 minut vylouhovat, před vyndáním pytlíčků ještě pořádně promícháme.
2. Přidáme broskvovou šťávu a dochutíme cukrem a citronovou šťávou. Množství je přibližné, výsledek vždy ochutnáme a ještě dochutíme podle libosti.
3. Necháme vychladit na pokojovou teplotu.
4. Domácí ledový čaj pak dáme vychladit přes noc do ledničky nebo přelijeme do PET lahví a necháme zmrznout v mrazáku.

## Ice Tea Lemon
### Suroviny
- 3–5 čajových lžiček čaje
- voda
- cukr nebo med
- citronová šťáva
- lístek máty

### Postup
1. Uvaříme si v konvici vodu na čaj a mezi tím si do nějaké větší konvice nasypeme asi 3–5 čajových lžiček čaje.
2. Zalijeme převařenou vodou a necháme cca 5 minut luhovat.
3. Čaj přecedíme do nějaké další konvice a přidáme dle chuti cukr nebo med.
4. Přidáme vymačkanou citronovou šťávu dle chuti.
5. Necháme vše vychladnout.
6. Připravený čaj přelijeme do PET láhve a dáme vychladit do mrazáku.
7. Po vychlazení uchováváme v ledničce a můžeme podávat s lístkem máty.

## Ice Tea Base
### Suroviny
- sypaný čaj dobré kvality (např. Earl Grey, zelený jasmínový, Darjeeling)
- voda
- cukr (volitelné)
- led

### Postup
1. Uvaříme si trochu vody. Do hrnku dáme jednu až dvě čajové lžičky čaje a do třetiny zalijeme vroucí vodou (0,5-1 dcl vody).
2. Po 1-5 minutách (dle druhu čaje) vznikne optimální koncentrát, do kterého můžeme dát lžičku cukru, pokud sladíme.
3. Přes sítko přelijeme do jiného hrnku, aby se čaj nepřelouhoval a nebyl hořký.
4. Do 3-5 dcl sklenice nalijeme vodu (z kohoutku nebo vychlazenou z lednice) tak do 3/4.
5. Přilijeme vyfiltrovaný koncentrát a dolijeme sklenici do plna.
6. Přidáme pár kostek ledu, vhodíme brčko a je to!

## Ice Tea Lemon 2
### Suroviny
- 5 sáčků černého čaje
- 1 citrón
- cukr dle chuti
- kostky ledu
- plátky citrónu na ozdobu

### Postup
1. Do velké žáruvzdorné misky vložíme sáčky čaje, které zalijeme půllitrem vařící vody.
2. Necháme cca 15 minut louhovat.
3. Sáčky pak vytáhneme a čajový koncentrát smícháme s 1,5 l studené vody.
4. Přidáme na plátky pokrájený, dobře umytý citrón.
5. Dle chuti osladíme a dáme do lednice vychladit.
6. Podáváme s ledem a jednotlivé sklenice zdobíme plátkem citrónu.
