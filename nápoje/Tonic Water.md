# Tonic Water

### Suroviny

- 750 ml vody
- 3 g kůry chininovníku (drcená, nikoliv mletá v prášku)
- 9 g kořene z hořce žlutého (drcený, nikoliv mletý v prášku)
- 18 g kyseliny citronové
- 5 ml soli nahrubo mleté
- 2 ks semínek z kardamomu
- 5 ks nového koření
- 8 ks černého pepře
- 2 ks badyánu (nepovinné)
- 27 g čerstvé citronové kúry
- 27 g čerstvé pomerančové kúry
- 12 g čerstvé limetkové kúry
- 15 g čerstvé citronové trávy (nasekaná na drobné kousky)
- 1 kg cukru

### Postup

1. Všechny suroviny (kromě cukru) vložíme do hrnce a přivedeme k varu. Částečně zakryjeme pokličkou a necháme mírně vařit po dobu 8-10 minut.
2. Přecedíme skrze jemné sítko a poté skrze jemný filtrační papír (nejlépe ten, co se používá do překapávače na kávu).
3. Čistý vývar nalijeme zpět do hrnce a přidáme cukr. Za stálého míchání přivedeme k varu. Vaříme tak dlouho, dokud se nerozpustí všechen cukr.
4. Hotový sirup necháme vychladnout, poté ho přelijeme do vzduchotěsné láhve a uložíme do ledničky. Pokud chceme sirup skladovat déle než týden, přidáme do něj 30 ml vodky.
5. Ke konzumaci mícháme 1 díl sirupu s 5-6 díly perlivé vody.
