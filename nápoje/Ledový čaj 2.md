# Ledový čaj 2

## Marocký ledový čaj
### Suroviny
- 150 g cukru
- 12 ks kardamomových semínek
- 8 ks celých kousků skořice
- 6 ks chemicky neošetřených limetek
- 6 ks hvězdiček badyánu
- 3 ks velké svazky máty
- 2 l vody
- 6 lžic limetkového sirupu nebo šťáva z 10 ks limetek

### Postup
1. Pod tekoucí vodou opláchnutou mátu necháme důkladně okapat, 16 snítků necháme stranou, ze zbytků otrháme lístky.
2. Kardamom rozdrtíme v hmoždíři.
3. Limetky dobře omyjeme horkou vodou, ze 2 ks oloupeme kůru a dužinu nakrájíme na tenká kolečka, ostatní limetky odšťavníme.
4. V hrnci se 2 l vody svaříme rozdrcený kardamom, skořici, badyán a kůru z limetek, vaříme na mírném ohni 10 minut, pak přidáme cukr a šťávu z limetek.
5. Hotový čaj necháme vychladnout, dochutíme ho limetkovým sirupem nebo další šťávou z vymačkaných limetek a nejméně na 1 hodinu dáme do lednice vychladit.
6. Marocký čaj podáváme dobře vychlazený, s několika kostkami ledu, ozdobený snítky máty a plátky limetky.

## Ledový citronový čaj
### Suroviny
- 1,5 l studené vody
- 3 ks sáčky dobrého černého nebo ovocného čaje
- 2-3 ks citrónu nakrájené na kolečka
- 2-3 lžičky citronové šťávy
- cukr nebo med dle chuti
- kostky ledu

### Postup
1. Do džbánku či jiné nádoby dáme 3 ks sáčky kvalitního čaje, cukr nebo med a přilijeme citronovou šťávu.
2. Vše zalijeme studenou vodou a necháme v lednici do druhého dne důkladně vychladit, během luhování čaje ho několikrát promícháme.
3. Druhý den sáčky s čajem vytáhneme a čaj podáváme s ledem a kolečky citrónu.

## Meruňkový ledový čaj
### Suroviny
- 1 sáček kvalitního ovocného čaje
- 1 l vody
- 4 ks meruňky
- 1 lžíce citronové šťávy
- cukr
- kostky ledu

### Postup
1. Čaj zalijeme vařící vodou, necháme louhovat 5–8 minut, scedíme a ochutíme cukrem a citronem, necháme ho vychladit.
2. Meruňky omyjeme, rozpůlíme, vypeckujeme a nakrájíme na malé kousky, rozdělíme je do sklenic, přidáme led asi do 2/3 výše sklenic a zalijeme dobře vychlazeným čajem.
3. Meruňkový ledový čaj servírujeme s brčky a dlouhými koktejlovými lžícemi.

## Chlazený čaj s ovocným moštem
### Suroviny
- 1/4 l dopředu uvařeného, vychlazeného černého čaje
- 2 lžíce moštu z hroznů nebo jablek
- několik kostek ledu
- plátek citrónu na ozdobení

### Postup
1. Do vysoké sklenice s několika kostkami ledu nalijeme vychlazený, dopředu uvařený černý čaj.
2. Přilijeme ovocný mošt, zamícháme, nápoj podáváme ozdobený plátkem citrónu.
